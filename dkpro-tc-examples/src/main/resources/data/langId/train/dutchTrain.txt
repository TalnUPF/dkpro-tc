"Mijn basisniveau is flink omhoog gegaan."	DUTCH
De afgelopen week twijfelde ze nog of ze wel moest meedoen aan het NK.	DUTCH
Moeder Mien spoorde haar aan toch op te stappen.	DUTCH
Tot halverwege de koers had Van Alebeek moeite om zich volledig te concentreren op de wedstrijd.	DUTCH
"Mijn gedachten sprongen alle kanten op.	DUTCH
Om ongelukken te voorkomen heb ik mezelf gedwongen om me alleen nog met de koers bezig te houden. "	DUTCH
Veertig kilometer voor het einde ontstond een kopgroep met zes vrouwen.	DUTCH
Behalve Van Alebeek en haar ploeggenote Bertine Spijkerman was ook Saskia Kaagman uit de opleidingsploeg van Farm Frites meegesprongen.	DUTCH
Met venijnige demarrages matte de talentvolle Kaagman de concurrentie af.	DUTCH
Waarmee het pad voor de rappe Van Alebeek werd geëffend.	DUTCH
Met de finish in zicht sloegen de zenuwen toe.	DUTCH
Ze zocht contact met ploegleider Zijlaard die adviseerde te gokken op de sprint.	DUTCH
"Hij zei: vertrouw op jezelf.	DUTCH
Ik ben nogal een twijfelaar. "	DUTCH
Gelanceerd door Spijkerman trapte ze naar de titel.	DUTCH
Mooier kon niet, vond Van Moorsel.	DUTCH
"Dit verzin je niet.	DUTCH
Het lijkt wel een droom. "	DUTCH
Yevgeny Kafelnikov wist dat hij de favoriet was, in de derde-rondepartij tegen de Argentijn Guillermo Canas.	DUTCH
Die wetenschap deed hem verstijven.	DUTCH
Top-tienspeler of niet; hoe makkelijker iets lijkt, hoe moeilijker het vaak is.	DUTCH
"Ik wist dat mijn helft van het schema open ligt.	DUTCH
Die wetenschap deed me verliezen. "	DUTCH
De uitschakeling van de nummer zeven van de plaatsingslijst (3-6 6-1 6-3 7-6) was de grootste verrassing bij de mannen dit weekeinde op Wimbledon.	DUTCH
In het vrouwentoernooi struikelde de Franse krachtpatser Amelie Mauresmo onverwacht over de Thaise Tanasugarn.	DUTCH
Voor Canas betekende de zege op de mentaal onevenwichtige Rus, die in Londen nooit verder dan de kwartfinales reikte, een mooie meevaller.	DUTCH
Voor het eerst in 22 jaar bereikte een Argentijn de vierde ronde van Wimbledon.	DUTCH
Met een knipoog naar het gravel: "Dat hoort natuurlijk eigenlijk niet, een Zuid-Amerikaan zover op gras"	DUTCH
De baseliner speelde ter voorbereiding op het Grand Slam één grastoernooi.	DUTCH
In Rosmalen verloor hij pas in de finale van Hewitt.	DUTCH
Van meer dan twee grastoernooien op rij wordt hij te moe.	DUTCH
Het openingsstatement van zijn persconferentie was geen grap.	DUTCH
Gravelbijters kennen hun eigen logica.	DUTCH
De 24-jarige Canas kent een succesvol jaar.	DUTCH
De rechtshander uit Buenos Aires klom sinds januari 178 plaatsen naar de 49ste positie op de wereldranglijst.	DUTCH
"Vorig jaar ben ik voor het eerst geopereerd, aan mijn linkerpols.	DUTCH
Dat gaf me de tijd om eens na te denken over mijn instelling.	DUTCH
Ik besloot serieuzer te werk te gaan.	DUTCH
Met iedere winst groeide het vertrouwen.	DUTCH
Ik ben nu zo ver dat ik weet dat ik van iedereen kan winnen. "	DUTCH
Het Nederlands jeugdteam is roemloos, en uiteindelijk op ontluisterende wijze, uitgeschakeld op het wereldkampioenschap onder 20 jaar.	DUTCH
De Oranje-beloften legden het gisteravond zowel in fysiek als in technisch opzicht af tegen Egypte.	DUTCH
De Afrikanen boekten in de kwartfinale in Rosario een 2-1 zege, de Nederlanders dropen gefrustreerd en beschaamd af.	DUTCH
Oranje koesterde halverwege nog een (al onverdiende) voorsprong en na rust verloor het twee spelers met een rode kaart: Van der Vaart en, in de slotfase, Heitinga.	DUTCH
Bondscoach Van Gaal moest niet voor het eerst in het toernooi toezien hoe zijn ploeg op vele fronten werd afgetroefd.	DUTCH
In Cordoba treft Egypte woensdag Ghana, dat gisteravond zeer verrassend na verlenging won van Brazilië (2-1).	DUTCH
In de andere halve finale, in Buenos Aires, staan Argentinië en Paraguay tegenover elkaar.	DUTCH
De Argentijnen troefden gisteren Frankrijk af (3-1).	DUTCH
Saviola was bij de Zuid-Amerikanen met drie treffers de grote man.	DUTCH
Paraguay won met 1-0 van Tsjechië, door een doelpunt van Salcedo.	DUTCH
In Rosario trof Oranje gisteren een opponent die zich even moeizaam (met vier punten uit drie duels) door de eerste ronde had geworsteld.	DUTCH
Daarin verloor Egypte zelfs met 7-1 van Argentinië.	DUTCH
In de kwartfinale hadden de Egyptenaren echter redelijk overtuigend afgerekend met de Verenigde Staten (2-0).	DUTCH
Bondscoach Louis van Gaal stelde gisteren voor het eerst vier verdedigers op, waar hij tot dusverre met drie had volstaan.	DUTCH
De defensie werd danig beproefd door de dartele Egyptenaren.	DUTCH
Nederland kon er zelden een vloeiende aanval tegenover stellen.	DUTCH
Desondanks sloot het Nederlands team de eerste helft af met een 1-0 voorsprong, met dank bovenal aan de blunderende Egyptische doelman, die een kopbal van ajacied Van der Vaart losliet.	DUTCH
Het leek toen nog een beloning voor een van de weinige constante Nederlandse spelers in Argentinië, maar niet veel later nam het duel uitgerekend voor Van der Vaart een dramatische wending.	DUTCH
Na een kwartier in de tweede helft werd de ajacied uit het veld gestuurd door de Argentijnse scheidsrechter Martin.	DUTCH
Van der Vaart werd na een onbezonnen tackle met zijn tweede gele kaart bestraft.	DUTCH
De Argentijnse toeschouwers rouwden er niet om.	DUTCH
Oranje, topscorer in het kaarten-klassement, had zich tijdens het toernooi niet populair gemaakt.	DUTCH
De rode kaart was in een kort tijdsbestek de tweede tegenslag voor de Nederlandse talenten.	DUTCH
Egypte had, conform de werkelijke krachtsverhoudingen, al in de tweede minuut van de tweede helft toegeslagen.	DUTCH
Verdediger Amin passeerde doelman Coutinho van dichtbij (1-1), na een fout van invaller Van Dieren die door Van Gaal al voor rust was opgeroepen.	DUTCH
Daarmee toonde de coach dat het opnieuw niet naar zijn wens verliep.	DUTCH
Het aangeslagen Oranje deinsde, zoals al zo vaak tijdens dit jeugdtoernooi, terug voor een allerminst gerenommeerde tegenstander.	DUTCH
In de 68ste minuut namen de Egyptenaren een luid bejubelde en beslissende voorsprong.	DUTCH
El Yamani, die bij Standard Luik speelt, liet zich fêteren na een solo door de ontmantelde Nederlandse defensie (1-2).	DUTCH
De blonde Egyptenaar in Belgische dienst brak nog een paar keer gevaarlijk door.	DUTCH
Maar de meeste pijn deed het gedesillusioneerde Oranje zichzelf.	DUTCH
De ploeg beëindigde het toernooi zelfs met negen man, nadat in de slotfase ook aanvoerder Heitinga na een overtreding 'rood' zag.	DUTCH
Het was een publieke droom, het werd een persoonlijk drama.	DUTCH
Glinstering van goud maakte in luttele seconden plaats voor inktzwarte realiteit.	DUTCH
Zelden viel een lokale favoriet dieper.	DUTCH
En toch overheerste na afloop bij de betrokkenen nuchterheid en tevredenheid.	DUTCH
In nog geen dertig seconden verspeelde springruiter Wout-Jan van der Schans gistermiddag de Europese titel die lonkend op hem lag te wachten.	DUTCH
Weer was een driesprong hem en zijn hengst Corland te machtig.	DUTCH
Twee van de drie hindernissen verloren hun balken.	DUTCH
Daarna crashte hij ook nog eens op een muur en op een dubbele oxer aan het eind.	DUTCH
Zo kukelde hij van de eerste naar de negende plaats.	DUTCH
Droom over?	DUTCH
Van der Schans: "Ik wist dat het op die driesprong moeilijk zou worden.	DUTCH
Ik voelde dat hij twijfelde.	DUTCH
Na de eerste sprong was het moeilijk hem op zijn achterbenen te houden.	DUTCH
Als dan de tweede valt, is het heel moeilijk de derde erop te houden. "	DUTCH
Van der Schans hield zich kranig na dé teleurstelling in zijn hippische carrière.	DUTCH
Hij wilde van geen verwijt weten.	DUTCH
"Het paard heeft alles gegeven.	DUTCH
Dan krijgt -ie een fout en is -ie eruit.	DUTCH
Dat is jammer voor hem.	DUTCH
Het paard had meer verdiend. "	DUTCH
De droom was wellicht minder de droom van Van der Schans dan van het volk dat hem de Europese sjerp al had omgehangen.	DUTCH
Het volk, dat na het afhaken van Jan Tops en Jeroen Dubbeldam behoefte had aan een nieuwe held, zag hoe Van der Schans zich op de eerste plaats in de tussenklassering nestelde.	DUTCH
Het verschil was miniem, 0,07 punt op de Duitser Beerbaum, maar hanteerbaar.	DUTCH
Natuurlijk had iedereen Van der Schans de titel zo gegund.	DUTCH
De organisatie, die een nationale winnaar op een EK als extra kroon noteert.	DUTCH
De bezoekers die de ruiter wel naar de titel wilden toeklappen, beschaafd zoals het hoort bij paardensport.	DUTCH
Applaus voor een aankomend held waarvoor zelfs majesteit haarzelve naar Papendal was afgereisd.	DUTCH
Sport is het decor waarin dramatiek gedijt.	DUTCH