Hoe heroïsch was al het verhaal dat Van der Schans met een gebroken sleutelbeen aan het EK deelnam.	DUTCH
En hoe navrant werd het relaas toen Jan Tops retireerde na een blessure van zijn paard Roofs.	DUTCH
En hoe dramatisch was het dat de grote favoriet, olympisch kampioen Dubbeldam, met vormklachten afhaakte?	DUTCH
Het kwam gisteren neer op nog één rondje, een omloop van tien hindernissen, twaalf sprongen.	DUTCH
In de eerste manche had Van der Schans geen fouten gemaakt, net als Beerbaum en de Belg Philippaerts, zijn voornaamste concurrenten.	DUTCH
In de tweede manche handhaafden zij eveneens de nul, net als negen anderen, want echt selectief was dat parcours niet.	DUTCH
Toen verscheen Van der Schans, voor wie de Europese titel klaarlag, maar die vier springfouten maakte.	DUTCH
Vier!	DUTCH
Hoe zuur.	DUTCH
En hoe onthutst waren de reacties.	DUTCH
Want dat hij de tweestrijd met Beerbaum wel eens zou kunnen verliezen, was ingecalculeerd, maar niet op deze manier.	DUTCH
De held-die-geen-held-werd repte zich met Corland naar de stal, vermande zich en keerde terug naar het pandemonium bij de uitgang van de piste waar iedereen die maar iets van paardensport meent te weten een mening had over het echec.	DUTCH
Daar besloot hij wat misverstanden weg te werken.	DUTCH
Nee, het waren geen zenuwen geweest.	DUTCH
"Op het voorterrein ging het nog heel overtuigend.	DUTCH
Het voelde ook in het begin erg goed aan. "	DUTCH
En ja, hij was teleurgesteld, maar toch ook tevreden: "Vorige week zag het ernaar uit dat ik helemaal niet kon rijden en dan doe je tot het laatst toe mee.	DUTCH
Als je zo dichtbij bent, is de teleurstelling groot.	DUTCH
Maar ik kan ook terugzien op een toernooi, waarop ik lang heb meegedaan.	DUTCH
Het is moeilijk van Beerbaum te winnen, maar dat is me donderdag toch maar gelukt. "	DUTCH
De rijder die vooral voor het jachtparcours van donderdag in de ploeg was opgenomen, werd de redder van het EK.	DUTCH
Want zonder Tops, minus Dubbeldam en met Angelique Hoorn in een (verdienstelijke) bijrol hield hij de vlam der hoop lang brandende voor de natie.	DUTCH
"Ik vond donderdag al dat het toernooi voor mij geslaagd was.	DUTCH
Het is jammer dat ik op het eind zo ver wegzakte, maar ik ben echt wel tevreden. "	DUTCH
Ook bondscoach Bert Romp was content.	DUTCH
"Wat vandaag gebeurde, was de ontlading van iets wat al die dagen is opgekropt.	DUTCH
Niemand had verwacht dat Corland zo ver zou komen.	DUTCH
Daarvoor had ik hem ook niet geselecteerd. "	DUTCH
Romp bleef ondanks alles positief.	DUTCH
"Met een vierde plaats in de landenwedstrijd mogen we tevreden zijn.	DUTCH
Dat Roofs zich blesseerde, dat De Sjiem niet in vorm was, kun je niet voorzien.	DUTCH
Zij zijn de stabiele combinaties die ik intik voor 0 of 4.	DUTCH
De twee anderen stegen boven zichzelf uit.	DUTCH
Angelique Hoorn heeft laten zien dat ze kan presteren.	DUTCH
Van Wout-Jan wisten we dat hij een superjockey was.	DUTCH
Met wat meer geluk hadden we hier staan juichen.	DUTCH
Niemand valt iets te verwijten, iedereen heeft zijn best gedaan.	DUTCH
Nee, ik heb niets tegen Wout-Jan gezegd.	DUTCH
Daarvoor zijn geen woorden nodig. "	DUTCH
"De boel was niet in de hand te houden."	DUTCH
Theo de Rooij stond met zijn handen in de zakken.	DUTCH
Gelaten legde hij zich neer bij de ingecalculeerde nederlaag die zijn Rabo-ploeg op het NK had geleden.	DUTCH
Gegokt en verloren, luidde de conclusie.	DUTCH
De beste ploeg van de wereld stond met legen handen.	DUTCH
Op het vlakke parcours in Nijmegen slaagden de Rabo's er niet in de regie van start tot finish te bepalen.	DUTCH
In de chaotische en vermakelijke eindfase konden ze de gevreesde massasprint niet voorkomen.	DUTCH
Bij het ingaan van de laatste kilometers was het lot van de Rabo's in feite al bezegeld.	DUTCH
Het team ontbeert nu eenmaal een echte sprinter.	DUTCH
Een type als Jans Koerts.	DUTCH
Drie jaar nadat hij van Jan Raas zijn congé had gekregen, was diens wraak zoet.	DUTCH
Koerts reed in 1997 en 1998 in dienst van Rabo maar kon daar zijn faam niet waarmaken.	DUTCH
Hij zou ten onder zijn gegaan aan faalangst, waardoor hij zich te snel schikte in een rol als knecht.	DUTCH
"Mij is alleen verteld dat ik te weinig won.	DUTCH
Ik denk dat Jan Raas nu toch moet toegeven dat hij het verkeerd heeft gezien. "	DUTCH
Koerts schonk grinnikend nog een mineraalwatertje in.	DUTCH
"Raas had een goedkope knecht aan mij kunnen hebben, maar nu zal mijn prijs toch wat hoger liggen."	DUTCH
In de filosofie van de Rabobank past echter geen sprinter.	DUTCH
De ploeg kiest liever het offensief en die strategie heeft ze dit voorjaar geen windeieren gelegd.	DUTCH
Ook in de Tour moet dat tot successen leiden.	DUTCH
De aanvalsdrift openbaarde zich op het NK al direct na de start.	DUTCH
Erik Dekker, de personificatie van de vrijbuitersgeest binnen de Rabobank, nam als zo vaak het initiatief.	DUTCH
Het leidde tot een ontsnapping van veertien man, met vier Rabo's, onder wie ook Michael Boogerd.	DUTCH
De Rooij: "Het was een gok, zo vroeg al, een spelletje poker."	DUTCH
Een meesterzet, zo leek het, want de Bankgiroloterij-ploeg moest kilometerslang aan kop van het peloton sleuren om een hergroepering tot stand te brengen.	DUTCH
Dat lukte.	DUTCH
Daarna reed Karsten Kroon (Rabo) alleen voor het peloton uit, maar in de visie van Boogerd hadden meer ploeggenoten daarbij betrokken moeten zijn.	DUTCH
De concurrentie hield de eenzame Kroon immers binnen bereik.	DUTCH
Boogerd: "Ik denk dat veel jongens bij ons niet de goede benen hadden.	DUTCH
We hebben de koers hard gemaakt, maar niet hard genoeg. "	DUTCH
Boogerd zelf voelde na een korte rustperiode wel weer kruit in zijn kuiten.	DUTCH
Bij het ingaan van de finale maakte deel uit van een kopgroep van negen man.	DUTCH
Rabo was daarin weliswaar met vier man vertegenwoordigd, maar Vierhouten, Löwik en Groenendaal hadden het beste van zichzelf al gegeven.	DUTCH
Een 'rotsituatie' vond Boogerd, want verder reden vooral snelle mannen om hem heen: Koerts, Kemna en Van Dijk.	DUTCH
Steeds weer meldde Boogerd zich bij de ploegleiderswagen van De Rooij en dat amuseerde Koerts.	DUTCH
"Ik denk dat Theo van de zenuwen in zijn broek heeft geplast."	DUTCH
De Rooij gaf de Rabo-renners in het peloton uiteindelijk de opdracht het gat dicht te rijden.	DUTCH
Dat luidde een hectische finale in.	DUTCH
Plots stond het peloton in vuur en vlam.	DUTCH
Dekker probeerde het, maar ook Van Heeswijk, Van Bon en Voskamp kropen uit de schulp.	DUTCH
De Rooij wist toen dat het kalf verdronken was.	DUTCH
"De rest heeft vooral gewacht totdat wij uitgebloed waren."	DUTCH
Boogerd leek de pure sprinters nog even te verrassen toen hij in de laatste bocht tien meter voorsprong nam.	DUTCH
"Het duurde lang voordat ze over me heen kwamen."	DUTCH
Boogerd werd derde, Kemna tweede, maar Koerts was ongenaakbaar.	DUTCH
Hij had tijdens het sprinten zelfs nog even tijd om om te kijken.	DUTCH
Van Jeroen Blijlevens (24ste) ontwaarde hij alleen een schim in de achterhoede.	DUTCH
Koerts: "Ik heb erg naar dit NK toegeleefd.	DUTCH
Toen ik hoorde dat het in Berg en Dal was, dacht ik dat het voor mij veel te zwaar zou zijn.	DUTCH
Maar na een verkenning van het parcours veranderde ik van gedachten.	DUTCH
In de afgelopen twee weken heb ik 1200 kilometer getraind, heel veel achter een scooter om snelheid te krijgen. "	DUTCH
Koerts heeft hij lang moeten vechten voor een status als topsprinter, te lang werd hij beschouwd als een veredeld kermiscoureur.	DUTCH
Zijn carrière verliep uiterst grillig.	DUTCH
In de grote ploegen waarvoor hij in het verleden reed - PDM, Festina, Rabobank en FarmFrites - kon hij nooit echt tot de wereldtop doordringen.	DUTCH
Met een ritzege in de Vuelta vorig jaar veranderde dat.	DUTCH
Dit jaar rijdt hij voor het Amerikaanse Mercury-Viatel, maar dat avontuur zou na dit jaar ondanks een doorlopend contract wel eens kunnen eindigen.	DUTCH
Viatel trok zich onlangs terug als geldschieter.	DUTCH
De toekomst van het team is vaag, Koerts kijkt ondertussen al verder.	DUTCH
"Ze kunnen me niet eindeloos aan het lijntje houden.	DUTCH
Binnen twee weken wil ik duidelijkheid over mijn toekomst. "	DUTCH
Vandaag komt manager John Wordin naar Nederland om hem, en ploegleider Johan Lammerts, uitleg te verschaffen.	DUTCH